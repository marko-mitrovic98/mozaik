HIDROMAX Liquid Foil je jednokomponentni hidroizolacioni premaz, na bazi disperzije specijalnih polimernih veziva, brižljivo odabranih aditiva koji unapredjuju vodoodbojnost i vodootpornost i posebno selektovanih agregatnih punila. Premaz formira fleksibilnu, brzosušivu, vodootpornu membranu sposobnu da premošćava pukotine. Spreman je za upotrebu i lako se nanosi.

Namenjen je za unutrašnju upotrebu na horizontalnim i vertikalnim površinama u prostorijama koje su izložene povremenom uticaju vode: kuhinje, kupatila, tuš kabine, javni toaleti i sl. Koristiti se i u sistemima sa podnim grejanjem.

Može se nanositi na: beton, cementne estrihe, cementne maltere, gips-kartonske ploče (samo u enterijerima), keramičke pločice, teraco, kamen i sl. HIDROMAX Liquid Foil nije završni sloj i preko njega se mora ugraditi čvrsta zaštita (keramičke pločice, kamen, mozaik, beton i sl.). Premaz je neškodljiv za čoveka i životnu sredinu.

**Dodatne informacije**
- Radna temperatura: Optimalna radna temperatura je od +10 °C do +30 °C. Ne sme se koristiti pri temperaturama nižim od +5 °C i višim od +35 °C, kao i po jakom suncu, vetru, magli i kiši.
- Potrošnja: 1,0–1,3 kg/m²/mm u dva sloja, u zavisnosti od hrapavosti i upojnosti podloge, tehnike i načina nanošenja.
- Rok upotrebe i skladištenje: 18 meseci od datuma proizvodnje istaknutog na ambalaži. Čuvati u originalnoj, dobro zatvorenoj i neoštećenoj ambalaži, pri temperaturi od +5 °C do +25 °C, zaštićeno od direktne sunčeve svetlosti.