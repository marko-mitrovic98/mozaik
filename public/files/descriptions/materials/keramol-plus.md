KERAMOL Plus je lepak za keramičke pločice na bazi hidrauličnih veziva, posebno selektovanih agregata, sintetičkih polimera i aditiva. Pogodan je za ugradnju keramičkih pločica, kamenih mozaika i kamenih pločica. Namenjen je za polaganje keramičkih pločica u enterijeru, na zidnim i podnim površinama. Takođe i za prostorije sa kratkotrajnim uticajem povećane vlažnosti (kuhinje, kupatila, toaleti) i za spoljašnje radove, kada se ugrađuju upijajuće pločice na upijajućim površinama.

**Dodatne informacije:**
- Radna temperatura: Radove izvoditi na temperaturama od **+5 °C do +30 °C**. Atmosferski uslovi mogu uticati na proces očvršćavanja.
- Potrošnja: **3–6 kg/m²**, u zavisnosti od kvaliteta pripremljenih površina, tehnike i načina nanošenja.
- Rok upotrebe i skladištenje: 12 meseci od datuma proizvodnje istaknutog na ambalaži. Čuvati u zatvorenoj i neoštećenoj ambalaži, u suvoj i provetrenoj prostoriji.